<!DOCTYPE html>
<html>
<head>
    <meta charset="UTF-8">
    <title>PESCHICI</title>
</head>
<body>
    <img src="peschici_foto.jpg" alt="Foto di Peschici">
    <p>Peschici è un comune italiano di 4.277 abitanti della provincia di Foggia in Puglia. Fa parte del parco nazionale del Gargano.</p>
    <br>
    <b><font color="#000080">Provincia</font></b>: <i>Foggia</i>
    <br>
    <b>Abitanti</b>: <i>4.277 (31-1-2023)</i>
    <br>
    <b>Altitudine</b>: <i>90 m s.l.m.</i>
    <br>
    <b>Comuni confinanti</b>: <i>Vico del Gargano, Vieste</i>
    <br>
    <b>Coordinate</b>: <i>41°57′N 16°01′E / 41.95°N 16.016667°</i>
    <br>
    <b>Densità</b>: <i>86,6 ab./km²</i>
    <hr>
    <h2><font color="#000080">Le origini del luogo</font></h2>
    <p>Il nome Peschici è molto probabilmente di <i><font color="#000080">origine Slava</font></i> in quanto le origini risalgono al popolo degli Schiavoni, chiamati dall’Imperatore <i><font color="#000080">Ottone I</font></i> per liberare il Gargano dai Saraceni.</p>
    <p>Secondo lo storico Pompeo Sarnelli le origini di Peschici risalgono all’anno 970 d. C. quando Sueripolo, capitano degli Slavi, allontanò i Saraceni dal Monte Gargano.</p>
    <p>Il nome di Peschici è probabilmente anch’esso di origine slava, infatti la radice slava <i>“pès”</i> (o “pèsc”) <font color="#000080">si riferisce alla sabbia</font>, mentre i toponimi slavi pjèskusa o russo pèski indicano suolo sabbioso.</p>
    <p>Dopo il Mille la città di Peschici passò sotto il feudo di Monte Sant’Angelo, donato da Guglielmo II alla moglie Giovanna d’Inghilterra (1177).</p>
    <p>Nel tardo Medioevo Peschici passò momenti drammatici nella contesa tra impero e papato. Nel settembre 1239, 25 galee veneziane vennero mandate dal Papa Gregorio IX contro l’imperatore Federico II di Svevia per conquistare Peschici e Vieste. Tuttavia il Puer Apuliae riuscirà a riconquistare le cittadine e ricostruire il castello di Peschici, così come quello di Vieste.</p>
    <p>Alla fine del ‘500, per evitare i continui saccheggi da parte dei pirati saraceni, vennero fatte costruire lungo la costa le torri costiere, che ancora oggi sono visibili.</p>
    <p><b><i>Il colore bianco che domina le costruzioni di questa pittoresca cittadina situata su un piccolo promontorio a picco sul mare e il profumo del mare che si mescola con quello dei pini, del rosmarino e del cappero, la rendono unica e da visitare, ideale per passare un periodo di vacanza in relax tra natura e tradizione. Circondata da un mare limpido e da fondali mozzafiato è meta non solo per i turisti italiani, inglesi e tedeschi, ma anche per gli appassionati di pesca subacquea.</i></b></p>
    <hr>
    <h2><font color="#0000FF">I monumenti d'interesse</font></h2>
    <h3>Castello bizantino</h3>
    <a href="https://lh3.googleusercontent.com/p/AF1QipNExhOsKOY2rz37A23eMOH0JaQgDDB9nIAGz0c4=s680-w680-h510">
        <img src="castello_bizantino.jpg" alt="Castello Bizantino">
    </a>
    <p>Il castello si trova sullo sperone roccioso più alto, verso il mare, e fu costruito in epoca bizantina intorno al 970. Al tempo di papa Gregorio IX il castello fu distrutto dalle truppe di Venezia e fu ricostruito nel XIII secolo da Federico II di Svevia. Subì modifiche nel XVI secolo durante la dominazione spagnola per proteggere la costa dagli attacchi dei turchi. Il castello è restaurato e visitabile, composto da una pianta rettangolare irregolare di pietra. Ospita una esposizione di strumenti di tortura.</p>
    <h3>Chiesa di Sant'Elia</h3>
    <a href="https://dynamic-media-cdn.tripadvisor.com/media/photo-o/10/14/18/f5/interno-della-chiesa.jpg?w=1200&h=1200&s=1">
        <img src="chiesa_sant_elia.jpg" alt="Chiesa di Sant'Elia">
    </a>
    <p>La Chiesa Madre di Peschici è dedicata al culto di Sant'Elia. Fu costruita nel 1200 circa. Con una pianta a croce latina, questo luogo di culto si presenta all'interno con un grande arco trionfale, un altare maggiore e sei cappelle laterali, due a destra e quattro a sinistra. Importanti le iscrizioni in lingua latina che si trovano dietro l'altare maggiore sopra il crocifisso e dentro due delle sei cappelle settecentesche. All'esterno si trova una piccola edicola realizzata in terracotta e una pietra su cui è incisa la preghiera del Credo.</p>
    <h2><font color="#0000FF">Le torri</font></h2>
    <p>Fin dalle origini la storia di Peschici è profondamente legata al mare e ai suoi pericoli. Il borgo fu fondato, infatti, nell'XI secolo da un manipolo di soldati slavi inviati nella zona da Ottone I per far fronte alla minaccia dei saraceni. A memoria di una storia secolare di attacchi ed incursioni restano oggi alcune torri costiere erette nella seconda metà del Cinquecento per difendere il territorio da pirati e corsari.</p>
    <p>I fortilizi si levano su alte rupi a picco sul mare, in posizione dominante e panoramica rispetto all'Adriatico: tale ubicazione risulta strategica e funzionale all'avvistamento ed alla segnalazione delle navi nemiche. Le torri hanno base quadrangolare e presentano la forma di tronchi di piramide; l'accesso avveniva dal lato rivolto verso i monti per mezzo di scale retrattili in legno, successivamente sostituite da rampe fisse in muratura. Le feritoie, invece, che fungevano anche da finestre, erano aperte nelle pareti laterali. Ogni torre doveva essere visibile da altre due torri: l'avviso delle imminenti incursioni di giorno avveniva per mezzo di segnali di fumo, di notte per mezzo di segnali di fuoco oppure ricorrendo al suono di campane o di corni. Talora venivano anche inviati dei messaggeri a cavallo ad allertare la popolazione locale.</p>
    <p>Tra le torri superstiti la più famosa è sicuramente quella di Monte Pucci. La torre, arroccata sull'alta roccia calcarea, ha perso l'originario coronamento e come le altre della zona presenta dimensioni assai ridotte che ne attestano la funzione di avvistamento e non, quindi, difensiva.</p>
    <hr>
    <p>Per trovare informazioni sulle spiagge clicca qui: <a href="https://www.spiaggedipeschici.it">le spiagge di Peschici</a></p>
    <p>e per consultare i villaggi clicca qui: <a href="https://www.villaggicircostanti.it">villaggi circostanti</a></p>
    <p>se siete interessati ad un parere personale per orientare meglio le vostre scelte consultate il link: <a href="https://www.villaggiomoresco.it">Villaggio moresco</a></p>
</body>
</html>